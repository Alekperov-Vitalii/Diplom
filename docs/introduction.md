# ВСТУП

Мета роботи – проектування та розробка програмного забезпечення для веб-системи моніторингу та керування охолодженням GPU-кластера. Об'єкт розробки – процес проектування та розробки програмного забезпечення для системи моніторингу та адаптивного керування охолодженням GPU-кластера з використанням сучасних веб-технологій та IoT-архітектури. Предмет розробки – методи та засоби проектування програмного забезпечення для систем реального часу моніторингу та керування, включаючи архітектурні рішення, моделювання системи, проектування інтерфейсу користувача та інтеграцію компонентів.

Перший розділ присвячено опису предметної області розробки, а саме моніторингу та керуванню охолодженням GPU-кластера. Визначено основні задачі бізнесу, пов'язані з забезпеченням оптимальної роботи системи охолодження, визначено бізнес-процеси збору телеметричних даних, обробки інформації та автоматичного керування вентиляторами, проведено аналіз бізнес-процесів та їх виконавців.

У другому розділі визначено та проведено аналіз вимог до програмного забезпечення для веб-системи моніторингу та керування охолодженням GPU-кластера. Розроблено специфікацію вимог до програмного забезпечення (Software Requirements Specification, SRS), що включає функціональні та нефункціональні вимоги, вимоги до інтерфейсу користувача, вимоги до продуктивності та надійності системи.

Третій розділ присвячено моделюванню програмного забезпечення з використанням об'єктно-орієнтованого підходу та мови UML. Розроблені діаграми варіантів використання (Use Case Diagram), що відображають взаємодію акторів з системою, діаграми послідовностей для опису сценаріїв використання системи, наведено розгорнутий опис прецедентів, включаючи основні, альтернативні та виняткові сценарії.

У четвертому розділі представлені рекомендації щодо архітектури розроблюваного програмного забезпечення, виходячи з результатів моделювання та аналізу сучасних типових архітектур. Описано багаторівневу клієнт-серверну архітектуру з розділенням відповідальності між компонентами, наведено діаграму розгортання (Deployment Diagram), що відображає фізичне розташування компонентів системи, описано взаємодію між рівнями представлення, бізнес-логіки та зберігання даних.

У п'ятому розділі представлені рекомендації щодо забезпечення взаємодії користувача з програмним забезпеченням та наведено детальний опис реалізації інтерфейсу користувача. Описано загальну інфраструктуру інтерфейсу користувача, візуальну та фізичну інфраструктуру взаємодії, реалізацію головної сторінки Dashboard, сторінки історії та графіків, сторінки ручного керування, наведено UML діаграми для візуалізації архітектури інтерфейсу.

